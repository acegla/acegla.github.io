---
title: Woodstock z niemowlakiem
date: 2023-08-06
categories: [wyjazdy krótkie]
tags: [woodstock, namiot]
img_path: /assets/photos/2023-08-06/

---

![Słoneczniki muszą być](/20230803_165605.jpg "Słoneczniki muszą być")
*Słoneczniki muszą być*

Dla szczególnie czapiających się:

1. woodstock -> Pol'and'rock festiwal
2. mała miała roczek i parę dni więc już literalnie nie niemowlak

Tak się złożyło, że i Kasia i ja jeszcze zanim sie poznaliśmy jeździliśmy na Woodstock. 
Później jeździliśmy razem kilka razy a gdy młoda urodziła się pod koniec lipca 2022 to mając tydzień
oglądała z nami w TV. W tym roku postanowiliśmy pojechać już w trójkę. 

## Przygotowania

Stety lub nie, procedura wyjazdu na taką imprezę jest sporo odmienna niż kilka lat temu. 
Kiedyś to brało się plecak, parę ciuchów - głównie czarnych, namiot (albo i nie) i jechało.
<br/>Teraz:

1. kupiliśmy wejście na FamilyCamp (część RockCamp-a) 
   1. trzeba to było ogarnąć wcześniej bo ilość była mocno ograniczona (chyba w czerwcu)
   2. 550pln
   3. co to daje?
      1. osobne wydzielone miejsce na namioty gdzie faktycznie jest sprawdzane kto wchodzi, 
      dawało to nieco mniejszą ilość osób w okół namiotów
      2. osobny dostęp do pryszniców
      3. osobne małe gastro i piwo gdzie zwykle nie było wielkich kolejek
      4. blisko parking (mieliśmy ok 7min do samochodu)
      5. dość daleko od sceny więc było względnie cicho
2. 2 tygodnie wcześniej pojechaliśmy pod namiot na weekend nad morze żeby się obyć i zobaczyć jak mała będzie reagować w takich okolicznościach przyrody
3. trzeba było kupić nowy namiot bo poprzedni (jak się okazało) miał 17lat i już trochę niedomagał
4. słuchawki wygłuszające dla małej
   1. kupiliśmy 2 miesiące wcześniej i zakładaliśmy jej w domu żeby przyzwyczaiła się do nich
   2. [te są spoko](https://www.pinkorblue.pl/baby-banz-nauszniki-ochronne-kaleidoscope-a408315.html)
   3. [tych kompletnie nie chciała nosić](https://www.pinkorblue.pl/reer-sluchawki-przeciwhalasowe-dla-dzieci-silent-guard-rozowe-a362870.html)
5. pogodzić się z tym, że raczej nie będzie się na większości koncertów, a na pewno już nie pójdzie się w pogo pod scenę

![młoda w słuchawkach](mloda_w_sluchawkach.jpg)
*młoda w słuchawkach na ASP*


## Festiwal

Przyjechalismy w czwartek celując tak, żeby być na otwarciu. Nie do końca wyszło bo zanim się rozstawiliśmy trochę było już po. <br/>
Na samym festiwalu zawsze jest sporo dzieci ale takich małych widzieliśmy kilka. Uważam, że przy odpowiednim przygotowaniu się to w cale nie jest takie trudne ani specjalnie męczące (zarówno dla maluchów jak i rodziców)
![dzieci](dzieci.jpeg)
*animacje dla dzieci*


Byliśmy na:

- ASP z Martyną Wojciechowską
- ASP z Kwiatem Jabłoni
- ASP z Katarzyną Kolenda-Zaleską oraz Martą Kuligowską
- ASP koncert Proletariat (udało mi się samemu wyskoczyć jak dziewczyny szły spać)
- dużo spacerowaliśmy i spotykaliśmy (nie)znajomych


![pod sceną](pod_scena.jpeg)
*pod sceną*

Pogoda była w tym roku mocno deszczowa, na szczęście większość opadów udało nam się przechytrzyć pod jakimś parasolem czy w ASP. Niestety widząc prognozy na sobotę wieczór i niedziele (srogie ulewy które później faktycznie się ziściły) uznaliśmy, że wracamy w sobotę. Rano się sprawnie spakowaliśmy, poszliśmy na ASP na Martynę i bez większych korków wyjechaliśmy ok 16 do domu. Pozostałą część wraz z zakończeniem dokończyliśmy już w ciepłym przy TV.

![pole](pole.jpeg)
*pole namiotów a na końcu scena, jak widać dość daleko*

## Podsumowując 
Staramy się sobie i innym pokazać, że dzieci nie są powodem do rezygnowania ze swoich pomysłów. A wręcz przeciwnie, super jest doświadczać to z nimi i pokazywać fajne rzeczy kolejnemu pokoleniu


![tecza](tecza.jpg)


